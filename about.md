---
layout: page
title: About
---
<img src="/assets/pics/storsjon2.jpg" alt="storsjön" id="aboutImg">

## Inledande om mig

Jag är 30 år gammal och kommer ursprungligen från Lund men bor nu med min sambo ute på landet i Hörby. Jag har alltid haft en önskan om att flytta uppåt i landet då jag spenderat mycket tid i Jämtland under min barndom. Drömmen hade varit att bo någonstans vid storsjön med utsikt över fjällen. 
Jag har alltid varit lite impulsiv och ger mig nu på webbprogrammerare programmet på distans, vilket är en utmaning då jag helt saknar erfarenhet inom det ämnet sen tidigare. Förhoppningsvis med lite tur och mycket arbete så ska det sluta bra. 

![två hundar](/assets/pics/lunaOchRex.jpg) 

## Inressen

Mitt allra största intresse är och har alltid varit djur, framför allt hundar. Just nu har jag tre stycken hundar, varav två av dem är omplaceringar. På senare år har jag verkligen börjat tänka enligt uttrycket *adopt don't shop* och föredrar att ta hand om djur som behöver nya hem. 
Övriga intressen jag har är att läsa, både skönlitteratur och fakta. Jag gillar även musik, framför allt rock, metal och punk men jag kan lyssna på vad som helst. Därav gillar jag såklart konserter och festivaler!


## Utbildning och jobb

Jag gick gymnasiet i Lund och läste programmet Teknik med inriktning natur. Det var kul men efter gymnasiet var jag väldigt trött på skolan och ville ut på arbetsmarknaden. Jag har jobbat på företag som Mcdonalds och Espresso House, jag har även jobbat som telefonförsäljare och säsongsjobbat som servitris på Cypern. 